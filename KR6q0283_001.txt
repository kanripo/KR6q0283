#-*- mode: mandoku-view; -*-
#+DATE: 2015-08-30 21:49:26.529461
#+TITLE: 雪菴從瑾禪師頌古
#+PROPERTY: CBETA_ID X69n1348
#+PROPERTY: ID KR6q0283
#+PROPERTY: SOURCE 卍 Xuzangjing Vol. 69, No. 1348
#+PROPERTY: VOL 69
#+PROPERTY: BASEEDITION X
#+PROPERTY: WITNESS CBETA
#+PROPERTY: LASTPB <pb:KR6q0283_X_001-0272b> 
#+PROPERTY: JUAN 1
No.1348¶

 雪庵從瑾禪師頌古集¶
¶

女子出定¶

誰在畵樓西。相逢語咲低。到家春色晚。花落鷓鴣啼。¶

舍利弗入城遙見月上女出城¶

大地絕纖塵。面南看北斗。嫁雞逐雞飛。嫁狗逐狗走。¶

楞嚴經佛謂阿難見見之時見非是見見猶離見見不能及¶

隔墻見角便騎牛。騎入紅塵閙市遊。遊徧歸來欄裏¶
臥。三更半夜失踪由。¶

迦葉門前剎竿¶

家家門口透長安。不見纖毫眼界寬。無法無人誰付¶
曯。難兄難弟自相謾。¶

師子尊者赴罽賓¶

蘊空誰見法中王。覿體何曾礙劍光。古廟藤蘿穿戶¶
牖。斷碑風雨碎文章。¶

達磨見梁武帝¶

踏翻地軸地不動。推倒天關天更高。穩泛鐵船歸少
<pb:KR6q0283_X_001-0272c>¶
室。至今天下起風濤。¶

達磨隻履西歸¶

九年冷坐已敗闕。隻履西歸更脫空。後代兒孫空妄¶
想。鷓鴣啼不為春風。¶

二祖安心¶

自有覓不得。無端面發紅。翻身喫一𨈀。兩手摸虗空。¶

六祖因僧問黃梅衣鉢是何人得祖云會佛法者得僧曰和尚還得不祖曰不得僧曰因甚不得祖曰我不會佛法¶

不會黃梅佛法。夢中合眼惺惺。此地無金二兩。俗人¶
酤酒三升。¶

忠國師三喚侍者¶

一箭射雙鵰。雙鵰隨手落。波搖岳陽城。月滿滕王閣。¶

馬祖云自從胡亂後三十年不曾缺鹽醬喫¶

當年高甲已登科。讀盡人間萬卷書。今日一身天地¶
窄。思量好事不如無。¶

百丈曰老僧昔日被馬大師一喝直得三日¶

耳聾眼黑¶

一喝當頭雷電奔。人間說亦暗銷魂。看來豈止聾三¶
日。直至如今海嶽昏。¶

南泉曰馬祖說即心即佛王老師不恁麼道不是心不是佛不是物恁麼道還有過麼¶

剃頭頭光生。洗脚脚清爽。脫衣上牀眠。抓著通身痒。¶

夾山曰我當初在大梅失却一隻眼
<pb:KR6q0283_X_001-0273a>¶

竹籬茆舍酒旗斜。一个胡芦敗兩家。酒後不知天與¶
地。皈來滿地是桃花。¶

槃山將順世告眾曰有人邈得我真否將所寫真呈皆不契師意普化出曰某甲邈得師曰何不呈似老僧化乃打筋斗而出師曰這漢向後掣風狂去在¶

徹底氷壺無影像。倒翻筋斗摸難成。千峯雨歇黃梅¶
後。桂魄還從海上生。¶

魯祖面壁¶

無目仙人揣骨頭。暗中摸索認王侯。價高畢竟無人¶
買。冷却构欄懡㦬休。¶

藥山造石頭之室¶

恁麼不得總不得。脫却布衫赤骨律。劈頭一搭忽翻¶
身。便見口開并眼白。¶

時人見此一株花如夢相似¶

同根一體都如夢。夢裏惺惺眼又花。蝴蝶飛來過墻¶
去。不知春色落誰家。¶

甘贄設粥¶

甘贄設粥。南泉打鍋。一般病痛。徹底誵訛。更有些兒¶
好笑。明朝餓殺禪和。¶

南泉平常心是道¶

悟得平常達本鄉。時人多怕落平常。青春只有九十¶
日。爛醉都無一百場。¶

趙州曰老僧使得十二時
<pb:KR6q0283_X_001-0273b>¶

鍾送黃昏雞報曉。趙州何用間煩惱。裂破虗空作兩¶
邊。古廟香爐出芝草。¶

趙州行脚到臨濟¶

臨濟趙州。禪林宗匝。特地相逢。恰似相撲。撞見今時¶
行脚僧。呼為兩箇閒和尚。¶

秘魔木杈¶

威風凜凜不容攀。跳入懷中便解顏。不是酒腸寬似¶
海。爭知詩膽大如山。¶

祇林降魔¶

無魔無我已降魔。添得時人眼裏花。今日鏌鎁無用¶
處。也知賊不打貧家。¶

臨濟陞堂有僧出師便喝僧亦喝便禮拜師¶

便打¶

棒頭有眼。眼裏無筋。多逢濁富。罕遇清貧。自入洞門¶
烟鎻斷。不知世上幾經春。¶

趙州問大同禪師大死底人却活時如何師曰不許夜行投明須到¶

棚前夜半弄傀儡。行動威儀去就全。子細思量無道¶
理。裏頭畢竟有人牽。¶

興化與旻德問答¶

一喝兩喝。全機出沒。賓主歷然。未免俱瞎。半夜摸烏¶
龜。明月照積雪。¶

興化見同參來纔上法堂便喝僧亦喝¶

須彌倒卓。海水逆流。同參相訪。作盡冤讎。休休。明日
<pb:KR6q0283_X_001-0273c>¶
黃花蝶也愁。¶

巖頭因僧問古帆不掛時如何師曰後園驢喫草¶

古帆未掛時。後園驢喫草。日短苦夜長。行人須及早。¶

乾峯一路涅槃門¶

當面非暗投。應機皆直說。乾峯與雲門。兩口同一舌。¶
若是續貂人。弄巧便成拙。¶

雲門上堂聞聲悟道見色明心遂舉起手曰觀世音菩薩將錢買餬餅放下手曰元來祇是饅頭¶

頓超見色聞聲句。不涉明心悟道言。花落鳥啼巖下¶
寺。月明人喚渡船。¶

禾山解打鼓¶

當陽打動番南鼓。萬象森羅立地聞。不是大家齊則¶
劇。難消白日到黃昏。¶

法華因僧問生死事大請師相救師曰洞庭湖裏失却船¶

洞庭湖裏失却船。赤脚波斯水底眠。盡大地人呼不¶
起。春風吹入杏花村。¶

黃龍三關¶

我手何似佛手。合掌面南看北斗。兔推明月上千峯。¶
引得寒山開笑口。¶

我脚何似驢脚。急走歸家日將落。自古長安如鏡平。¶
無端醉倒黃番綽。
<pb:KR6q0283_X_001-0274a>¶

人人有箇生緣。且非東土與西天。擊珊瑚樹枝枝好。¶
撒水銀珠顆顆圓。¶

佛手驢脚生緣。南海波斯泛鐵船。精金美玉團堆賣。¶
畢竟何曾直一錢。¶

五祖演曰倩女離魂那个是真底¶

南枝向暖北枝寒。何事春風作兩般。憑仗高樓莫吹¶
笛。大家留取倚闌看。